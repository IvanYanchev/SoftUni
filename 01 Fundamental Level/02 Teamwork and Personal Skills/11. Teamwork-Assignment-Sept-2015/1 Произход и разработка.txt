Създаване и разработка
Уникод е създаден с цел да превъзмогне ограниченията на традиционните методи за кодиране на символи, като например дефинираните със стандарт ISO-8859, които намират широко приложение в различни страни на света, но до голяма степен остават несъвместими един с друг. Много от тези традиционни методи за кодиране на символи споделят един общ недостатък, а именно, че те позволяват двуезична компютърна обработка на текст (обикновено използвайки латински букви и местна азбука), но не и многоезична обработка (компютърна обработка на произволен набор от азбуки и символи смесени една с друга).

Уникод, по замисъл, кодира основните символи-графеми и графема подобни звена-а не вариантните глифове (графики) за тези знаци.

При обработка на текст, Уникод предоставя уникален код, а не глиф за всеки символ. С други думи, Уникод представя всеки символ по един абстрактен начин и оставя визуализацията му (размер, форма, шрифт или стил), на друг софтуер, като например уеб браузър или текстообработваща програма.

Първите 256 кода са избрани да бъдат идентични със съдържанието на ISO-8859-1, като по този начин е максимално улеснено конвертирането на съществуващ текст използващ латинска азбука, с цел насърчаване използването на Уникод. Много по същество идентични знаци са кодирани няколко пъти с различни кодове, за да се запазят отличията, използвани от утвърдени кодировки и по този начин позволяващи преобразуване от тези кодировки в Уникод (и обратно), без загуба на информация.